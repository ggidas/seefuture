# seefuture
Έξυπνο σύστημα εξοικονόμησης ενέργειας σχολικής αίθουσας 
Δημιουργήσαμε ένα έργο με τίτλο “Έξυπνο σύστημα εξοικονόμησης ενέργειας σχολικής αίθουσας”

 
Το σύστημά μας, ελέγχει τις συνθήκες που επικρατούν σε μια σχολική αίθουσα και ενεργοποιεί τις κατάλληλες συσκευές με σκοπό την εξοικονόμηση ενέργειας. Το κόστος του ανήλθε στα €215.
Συγκεκριμένα, οι αισθητήρες που χρησιμοποιούμε είναι:
Ένας αισθητήρας Θερμοκρασίας-Υγρασίας DHT11 
Ένας αισθητήρας Particulate Matter PMS5003 για μέτρηση μικροσωματιδίων PM2.5 και PM10
Ένας αισθητήρας Ποιότητας Αέρα - CCS811 για μέτρηση διοξειδίου του άνθρακα (CO2) και πτητικών οργανικών ενώσεων (tVOC)
Μια φωτοαντίσταση για έλεγχο της φωτεινότητας του χώρου
Ένας αισθητήρας reed switch, για έλεγχο του αερισμού της αίθουσας, δηλαδή αν είναι ανοιχτά ή κλειστά τα παράθυρα.


Ανάλογα με τις τιμές και τα αποδεκτά όρια ατμοσφαιρικής ρύπανσης ενεργοποιούνται οι κατάλληλες συσκευές όταν είναι απαραίτητο με σκοπό την εξοικονόμηση ενέργειας και τη διατήρηση των βέλτιστων συνθηκών. Συγκεκριμένα αυτές είναι μια συσκευή καθαρισμού αέρα (air purifier), ένα καλοριφέρ, ένα σύστημα κλιματισμού και ο φωτισμός.
Όλες οι τιμές εμφανίζονται παράλληλα σε μια οθόνη που αποστέλλονται σε μια συσκευή Android με τη χρήση της τεχνολογίας Internet of Things. 



Η Εφαρμογή  που δημιουργήσαμε για έξυπνες συσκευές Android, έχει μια αρχική οθόνη με ένα κεντρικό μενού, όπου κάποιος μπορεί να μεταβεί σε 2 διαφορετικές οθόνες. 
Στην 1η οθόνη εμφανίζονται οι τιμές των αισθητήρων σε πραγματικό χρόνο. Οι τιμες είναι η συγκέντρωση μικροσωματίδιων διαμέτρου 2.5 και 10 μικρόμετρων, η περιεκτικότητα διοξειδίου του άνθρακα και πτητικών οργανικών ενώσεων στον αέρα, η θερμοκρασία, η υγρασία, η κατάσταση του παραθύρου (ανοικτό-κλειστό) και η κατάσταση του φωτισμού (αναμμένα-σβηστά).
Στη 2η οθόνη μπορεί κάποιος να δει τα αποδεκτά όρια τιμών ατμοσφαιρικής ρύπανσης.




